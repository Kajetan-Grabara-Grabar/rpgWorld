# Region Ur

## Opis

Region Ur to obszar zdominowany przez rozproszone miasta-państwa niezależne politycznie i terytorialnie. Region charakteryzuje się bogatymi naturalnymi złożami magicznego pyłu kopalnego oraz licznymi pozostałościami pradawnych cywilizacji.

Komunikacja i wymiana handlowa między miastami-państwami jest utrudniona ze względu na niezmiennie rozrastające się magiczne puszcze. Formacje te zasilane są energią z gruntu nasyconego magią i tworzone przez gigantyczne, długowieczne drzewa. Puszcze te zamieszkane są przez niebezpieczną dla wszelkich humanoidów faunę, co dodatkowo utrudnia podróżowanie między obszarami zamieszkałymi.

**Notatka**: Świat pod względem technologicznym znajduje się w okresie odpowiadającym ziemskiemu renesansowi. Zwyczajne przedmioty przeplatają się z coraz rzadszymi artefaktami magicznymi, które niekiedy przybierają kształt zaawansowanej technologii.

## Zarys historyczny

Historia regionu oraz całego świata opiera się na ruinach pradawnych cywilizacji, które upadły setki lub tysiące lat wcześniej. Z czasem wiedza i technologie były systematycznie tracone, doprowadzając do regresji technologicznej. Z tego powodu liczne artefakty magiczno-techniczne stanowią przedmioty wysoko pożądane i cenione na rynku. Zawodowe poszukiwanie i eksploracja ruin pradawnych kultur stanowi znaczący sektor gospodarki wielu miast-państw.

## Historia współczesna

Stabilność regionu w ostatnim czasie została zachwiana przez upadek miasta-państwa Ceren. Okoliczności tego zdarzenia pozostają niejasne ze względu na jego niedawne zaistnienie – żaden z poszukiwaczy przygód nie powrócił jeszcze z wieściami z tego terenu. Wiadomo wyłącznie, że niegdyś zamożne miasto leży dziś w ruinie. Ocalali mieszkańcy Ceren, którzy nie byli obecni w mieście podczas kataklizmu, rozproszyli się po całym regionie Ur, uciekając przed tragiczną przeszłością.

Oficjalne teorie dotyczące przyczyn katastrofy obejmują silne lokalne trzęsienie ziemi, najazd zbrojny olbrzymiej hordy orków z gór północnych oraz nieudany eksperyment magiczny przeprowadzony przez tamtejszych czarodziejów.

**Notatka – Historia tajemna**: Rzeczywiste przyczyny upadku Ceren wiążą się ze zdradą króla przez ambitną czarownicę Galatheę. Będąc w posiadaniu wiedzy na temat pradawnych rytuałów, kobieta powołała armię gigantów – istot zwanych Nefilim. Rytuał pochłonął znaczną część magicznych zasobów miasta-państwa. Czarownica oczekiwała, że wobec takiego pokazu siły monarcha odda jej władzę, jednak doszło do zbrojnego konfliktu.

Nefilim oblężyli miasto, które nie zdołało utrzymać magicznej tarczy ochronnej wystarczająco długo, aby sprowadzić wzmocnienia z sąsiednich miast-państw. Po kilkunastogodzinych walkach, gdy tarcza upadła, doszło do finałowego starcia między czarownicą a królem. W akcie desperacji monarcha wysadził wysoki pałac, powodując masowe zniszczenia i śmierć, w tym swoją, czarownicy oraz wielu Nefilim. Jednak obliczenia króla okazały się błędne – odebanie jej życia nie rozbiło natarcia olbrzymów. Pozbawieni bezpośredniego dowodzenia, Nefilim dokończyli masakrę pozostałych mieszkańców i ostatecznie wycofali się do twierdzy w górach północnych, gdzie stopniowo odbudowują swoją siłę.
