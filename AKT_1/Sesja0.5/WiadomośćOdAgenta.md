
# Wiadomość od Agenta Polowego

Wiem jak bardzo ci zależało na twojej pierwszej prawdziwej misji. Koniec nauczania i trzymania za rączkę. To dla ciebie wielka chwila, ale niech duma nie przysłoni twojego rozsądku. Według mnie nie jesteś gotowy, ale w tej chwili nie mam nikogo lepszego pod ręką. W innych okolicznościach siedziałbyś teraz wygodnie w Kis-Amara i popijał piwo słuchając jak pijani Czeru zwierzają się ze swoich przekrętów. 

Przechodząc do rzeczy. Sprawa nie jest najlepsza. Nasi agenci polowi zaginęli wraz z upadkiem elfickiego miasta Cerem i nie mamy bladego pojęcia co się tam do jasnej cholery stało. Może to była jednorazowa sytuacja, może mamy tutaj do czynienia z czymś więcej. Wraz z Szypułką organizujemy małą ekspedycję, aby sprawdzić to tam się dokładnie stało, ale do tego czasu będziesz musiał działać w pojedynkę. 

Słowik poinformował mnie o kimś nazwiskiem Thorn, który możliwe, że przybył z okolic Cerem. Twoim zadaniem jest ustalić kim jest ten jegomość, jaki jest jego cel i czy ma coś wspólnego z upadkiem Cerem. POD ŻADNYM POZOREM NIE WDAWAJ SIĘ W NIEPOTRZEBNY KONFLIKT! Działamy z cienia i uderzamy tylko wtedy kiedy mamy pewność, że to co robimy jest słuszne. 

Niech całun nocy okrywa nas wszystkich.