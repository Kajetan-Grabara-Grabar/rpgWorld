# Druga bitwa o katedrę

## Sala Kolumn

Bohaterowie rozpoczynają od wejścia do Sali Kolumn – pomieszczenia znajdującego się tuż przed [[Katedra|Katedrą]].

Pomieszczenie ma kształt kwadratu i jest wypełnione kamiennymi kolumnami podtrzymującymi sufit. Po drugiej stronie znajdują się ogromne zamknięte drzwi wykonane z jakiegoś dziwnego metalu.

Na środku pomieszczenia leży trzech zniszczonych ludzi-zegarków oraz dwa ciężko uszkodzone. Jeden nie ma ramion, a drugi nóg. Oba mają zniszczone oczodoły, jakby ktoś wyrwał im metalowe twarze – zostały tylko obracające się drobne tryby. Wymachują kończynami, aby zaatakować przeciwnika, którego nie widzą i który przy nich nie stoi.

**Krytyczny rzut na percepcję** – z boku całej sytuacji przygląda się postać-cień. Półwidoczna w mroku. Nie widać szczegółów.

## Starcie z pająkami

Bohaterowie od razu są atakowani przez stado pająków jaskiniowych. Są to dość młode osobniki wielkości wilka lub dużego psa. Pająki nie starają się zabić bohaterów, tylko ich obezwładnić. Wbijają kolce z trucizną.

### Mechanika trucizny

Zatrucie trucizną zabiera trochę zdrowia (HR) i aktywuje zegar. Z każdym poziomem zegara bohaterowie muszą zdać test na WLP, który staje się coraz trudniejszy. Jeśli im się nie uda, zegar przesuwa się dalej, a oni nie mogą wykonać akcji podczas walki. Trafienie przez pająka również zwiększa zegar.

Jeśli zegar dojdzie do końca, bohater traci przytomność.

## Możliwe rozwiązania

1. **Bohaterowie tracą przytomność** – budzą się w katedrze, uratowani przez [[Cohors Obscura]].
2. **Bohaterowie pokonują pająki** – zostają pojmani przez Cohors Obscura (dwóch [[Nefilim]] wychodzi z katedry, a Ragnar blokuje jedyne wyjście).

---

## Notatki dla Mistrza Gry

**Notatka – Ragnar i Cohors Obscura**

W pomieszczeniu znajduje się Ragnar z Cohors Obscura – drużyny, która aktualnie zajmuje katedrę. Jest maskowany przez kamienie runiczne, przez co ciężko go wypatrzyć. Jego kroki nie są słyszalne. Gdy się przemieszcza, to jakby powidok przebiegł między kolumnami.

## Katedra

To pomieszczenie opisane jest w [[Katedra|innym pliku]], ale ze względu na potrzeby kampanii wymaga modyfikacji.

### Układ sceny

Na samym środku nadal znajduje się kupa gruzu pochodząca z wysadzonego sufitu, ale jest ona przekopywana przez [[Nefilim]]. Obok niej znajduje się spory wór na łupy, w którym jest już kilka pokrzywionych płyt pancernych i mieczy. Po lewej od wejścia znajduje się jedyny zawalony balkon z sześciu, jakie są w sumie w kompleksie. Ze ścian obok zawalonego balkonu wystają szklane włócznie. Część z nich jest nawet w całości.

Obok gruzów znajduje się małe magiczne palenisko, na którym [[NPCs/OliverSchreiber|Oliver Schreiber]] przygotowuje jedzenie dla siebie.

### Początek bitwy

Sama bitwa rozpoczyna się od nagłej reakcji jednego z Nefilim – Lazena. Można go opisać jako zakutego w czarny pancerz wojownika z tajemniczym pudełkiem przyczepionym do plecaka, które podąża za jego wzrokiem.

Lazen podnosi alarm w języku nieznanym dla bohaterów:
> *„DISPOSITIO MULTI-SPECTRALIS motum in tabulatis superioribus detexit."*

Sorin dodaje:
> *„Auxspex subitas manas undas detexit."*

Thorn rozkazuje:
> *„Cape tegumen, Thysar, explosiva para, fortasse altera exitu ex hac condicione opus erit nobis."*

Nefilim szykują się do walki, a saper podkłada ładunki wybuchowe.

### Przybycie ekspedycji ratunkowej

Z jednego z górnych tuneli na czele ekspedycji ratunkowej wychodzi [[NPCs/Dornan|Dornan]]. Ekspedycja ratunkowa liczy około 50 osób, w tym wielu doświadczonych wojowników i czarodziejów.

Dornan wraz z kilkoma wojownikami schodzi na szybko rozwiniętych linach na dół i zaczyna rozmawiać z Thornem. Grozi mu, że jeśli się nie podda, to on i wszyscy tutaj obecni zostaną straceni na miejscu.

### Starcie

Po krótkiej dyskusji Nefilim atakują z zaskoczenia. Wszystkie światła gasną. Przez chwilę jedynym światłem, jakie rozbłyska, jest zbroja Dornana, na której polu magicznym rozbijają się dwa pociski z kulomiotu Thorna. Następnie dowódca atakuje Dornana. (Jest tak szybki, że na dwa wyprowadzone ciosy potężnymi sztyletami Dornan odpowiada tylko jedną kontrą.)

Obie strony rzucają się na siebie. Magowie blokują kulomioty, przez co walka szybko przechodzi w brutalną bijatykę. Nefilim korzystają z miotacza płomieni i blokują jeden z korytarzy ścianą ognia. Czeru odpowiadają kilkoma celnymi magicznymi błyskawicami. Rośnie stężenie tlenku węgla. Walczącym zaczyna kręcić się w głowach.

Czeru powoli są odpierani – nie mają dogodnej pozycji do ataku, a Nefilim to weterani kampanii o Ceren.

### Atak maszyn

Walkę brutalnie przerywa wyważenie drugich drzwi z katedry przez ogromnego skarabeusza wielkości małej karety. Taranuje walczących i szarżuje na ledwo trzymającego się na nogach Olivera. Rhedon broni go, ale zostaje powalony potężnym ciosem odwłoka skaraba. Ragnar skacze na skaraba z jednego z balkonów i zaczyna wbijać swój nóż szturmowy w karapaks, psując maszynę.

Thorn nakazuje odwrót:
> *„Recedite!"*

Ładunek wybuchowy robi nowe przejście. Nefilim zarzucają katedrę granatami dymnymi i ogłuszającymi i uciekają przez przejście.

Podczas ucieczki Cohors Obscura do katedry wchodzą hordy maszyn – mniejsze skarabeusze, ludzie-zegarki, skarabeusze-prześladowcy. Maszyny atakują Czeru, rozrywając niektórych na strzępy.

Walkę przerywa czarodziejka Vesna, która rzuca czar czarnomagiczny usypiający maszyny na jakiś czas.

### Skutki bitwy

Cohors Obscura ucieka, tracąc dwóch Nefilim – Sorina i Brenna. Czeru są w gorszej sytuacji: ginie ponad połowa osób, w tym Dornan, który w pojedynku z Thornem stracił rękę wraz z mieczem.

**Notatka – Dornan**

Dornana można jeszcze uratować przez chwilę, jeśli gracze tego będą chcieli.

**Notatka – Straty Nefilim**

Nefilim, z których sam Thorn oraz Rhedon (i może ktoś jeszcze), zostają ranni, ale udaje im się uciec.
